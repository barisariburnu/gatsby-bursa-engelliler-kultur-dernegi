---
title: "Bir Aile, Dört Engel: Dayanışma ve Destek Çağrısı"
date: '2021-03-22'
cover: 'destek-duyurusu.jpg'
tags: ['destek', 'yardım çağrısı']
description: Ortopedik engelli anne-baba ve zihinsel engelli iki çocuğumuzdan oluşan ailemiz için temel yaşam desteği arıyoruz.
featured: true
---

Bursa Engelliler Kültür Derneği olarak, hayatın tüm zorluklarını omuz omuza göğüslemeye çalışan, ancak mevcut imkanları temel ihtiyaçlarını karşılamaya yetmeyen çok özel bir ailemiz için yardım köprüsü kuruyoruz. Ailemiz; ortopedik engelli bir anne ve baba ile zihinsel engelli iki evladımızdan oluşmaktadır.

## Acil İhtiyaç Kalemleri
Dört bireyin de engelli olduğu bu hanede; barınma (kira), ev eşyası, kıyafet ve çocuklarımızın eğitimi için gerekli olan kırtasiye malzemeleri konusunda ivedilikle desteğe ihtiyaç duyulmaktadır. Ailemizin rızasıyla hazırladığımız video ve fotoğraflar, yaşam koşullarının ne denli zorlayıcı olduğunu gözler önüne sermektedir.

<iframe width="100%" height="315" src="https://www.youtube.com/embed/s4jktcwoVZE?controls=0" title="Destek Duyurusu" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen style="margin-bottom:15px;"></iframe><br/><br/>

## İyilikte Yarışalım
Derneğimiz, bu süreçte sadece bir aracı rolü üstlenmektedir. Amacımız, yardımseverlerimizi bu ailemizle doğrudan irtibata geçirerek desteklerin şeffaf bir şekilde yerine ulaşmasını sağlamaktır. 

**Önemli Not:** "Yalçın Kollektif Şirketi" ve Sayın Özer Yalçın Bey, çocuklarımızın okuluna yakın bir konumda tutulan evin 1 yıllık kirasını üstlenerek ilk büyük adımı atmışlardır. Kendilerine minnettarız. Ancak benzer acil durumda olan 4 ailemiz daha bulunmaktadır. Her bir bağış, bir hayatın değişmesi demektir.

İhtiyaç sahibimizin durumunu ait görsellere <a href="https://photos.app.goo.gl/BkmYjzUnX3NrfYuL6" target="_blank" rel="noopener noreferrer">buradan</a> ulaşabilirsiniz.
