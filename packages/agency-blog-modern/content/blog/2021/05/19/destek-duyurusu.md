---
title: Sokakta Kalan Engelli Üyemiz İçin Acil Yuva Çağrısı
date: '2021-05-19'
cover: 'destek-duyurusu.jpg'
tags: ['destek', 'yardım çağrısı']
description: Ramazan ayında evsiz kalan yarı felçli üyemiz için başlattığımız destek sürecinde geçici çözümler ürettik, ancak kalıcı bir yuvaya ihtiyacımız var.
featured: true
---

Ramazan ayının ruhuyla bağdaşmayan, yüreklerimizi burkan bir olayla karşı karşıya kaldık. Yarı felçli engelli üyemiz ve ailesi, kiralarını ödeyemedikleri gerekçesiyle ev sahipleri tarafından zorla dışarı çıkarılarak evsiz bırakılmıştır. Bursa Engelliler Kültür Derneği olarak haberi alır almaz harekete geçtik.

## Zor Zamanlarda Dayanışma
İlk etapta ailemizi Kırcılar Aile Konağı'na yerleştirerek başlarını sokacak bir çatı sağladık. Başlangıçta 2 gün olan konaklama süresini, devlet büyüklerimizin ve yetkililerin hassas yaklaşımıyla bayram sonuna kadar uzatmayı başardık. Ancak bu geçici süre hızla tükenmektedir ve ailemizin en acil ihtiyacı, engelli bireyin yaşam koşullarına uygun kiralık bir evdir.

<iframe width="100%" height="315" src="https://www.youtube.com/embed/xjhNV9G0x2A" title="Bursa Engelliler Kültür Derneği" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe><br/><br/>

## Kalıcı Bir Yuva İçin Destek Bekliyoruz
Daha önce sizlerin desteğiyle yuva sahibi yaptığımız diğer ailelerimiz gibi, bu kıymetli üyemizi de sıcak bir yuvaya kavuşturmak istiyoruz. Kiralık ev temini, eşya desteği ve düzenli yaşam giderleri için tüm hayırseverlerimizin katkılarını bekliyoruz. Unutmayalım ki; bir insanın hayatına dokunmak, dünyanın en büyük ibadetidir.

İhtiyaç sahibimizin durumunu ait görsellere <a href="https://photos.app.goo.gl/bhUiHQQrZAc9UTkB" target="_blank" rel="noopener noreferrer">buradan</a> ulaşabilirsiniz.
