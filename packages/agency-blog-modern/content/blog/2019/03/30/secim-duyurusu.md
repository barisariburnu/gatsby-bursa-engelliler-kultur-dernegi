---
title: Seçim Duyurusu
date: '2019-03-30'
cover: 'secim-duyurusu.jpg'
tags: ['duyuru', 'bilgilendirme']
description: Oyunuzun kutsal olduğunu hatırınızdan çıkarmayınız ve istemediğiniz bir başka kimsenin oyunuzu kullanmasına sakın müsade etmeyiniz.
featured: true
---

31 Mart seçimleri öncesinde, engelli bireylerin demokratik haklarını kullanırken sahip oldukları yasal kolaylıklar ve dikkat etmeleri gereken hususlarla ilgili önemli bir bilgilendirme paylaşıyoruz.

Yüksek Seçim Kurulu Başkanlığı'nın Resmi Gazete'de yayımlanan 08/01/2014 Günlü 23 Nolu Kararı eki olan **138 Nolu Genelge** uyarınca, engelli seçmenlerin hakları şu şekilde düzenlenmiştir:

---

### Sandık Kurulu Önüne Alınmada Sıra
> **MADDE 26:** Oy verme günü sandık başına gelen seçmenler, sandık kurulu önüne kurul başkanı tarafından sıra ile birer birer alınırlar. **Gebeler, hastalar ve engelliler, bekletilmeden oylarını verirler.** Yaşlıların da bekletilmeden oy kullanmalarına izin verilebilir (298/90).
> 
> Sandıkta görevlendirilen güvenlik görevlileri ve yaşlılar ile engellilere yardım edenlerin de öncelikle oy kullanmalarına izin verilebilir.

### Engellilerin Oy Kullanması
> **MADDE 27:** Görme engelliler, felçliler, elleri eksik olanlar veya bu gibi bedeni engelleri açıkça belli olanlar o seçim çevresi seçmeni olan ve o sırada sandık alanında bulunan akrabalarından birinin, akrabası yoksa diğer herhangi bir seçmenin yardımı ile oylarını kullanabilirler. **Bir seçmen, birden fazla engelliye yardım edemez** (298/93).

---

## Önemli Uyarı
Sandığa giderken "Örnek 138 Nolu Genelge'nin 27. maddesi"ni mutlaka hatırınızda tutunuz. Arzu etmediğiniz veya hakkınızın engellendiği bir durumla karşılaştığınız takdirde:

1. Derhal ilgili maddeyi sandık kuruluna hatırlatınız.
2. Oyunuzun istemediğiniz bir başkasına kullandırılmasının bir suç teşebbüsü olduğunu belirterek itiraz ediniz.
3. Durumu tutanağa bağlatarak bir örneğini alınız ve İlçe Seçim Kurulu'na şikayette bulununuz.

**Unutmayınız; oyunuz kutsaldır. İradenizin dışında kimsenin oyunuzu kullanmasına müsaade etmeyiniz.**

