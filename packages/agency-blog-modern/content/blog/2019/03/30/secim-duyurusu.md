---
title: Seçim Duyurusu
date: '2019-03-30'
cover: 'secim-duyurusu.jpg'
tags: ['duyuru', 'bilgilendirme']
description: Oyunuzun kutsal olduğunu hatırınızdan çıkarmayınız ve istemediğiniz bir başka kimsenin oyunuzu kullanmasına sakın müsade etmeyiniz.
featured: true
---

Yüksek Seçim Kurulu Başkanlığı'nın Resmi Gazete'nin 11/01/2014 Cumartesi günlü 28879 Sayılı Nüshasında yayımlanmış olan, 08/01/2014 Günlü 23 Nolu Kararı ile kararın eki olarak yürürlüğe konulan Örnek: 138 Nolu genelgenin görme engelliler ile ilgili olan maddeleri şu şekildedir:

"Sandık kurulu önüne alınmada sıra"

MADDE 26- Oy verme günü sandık başına gelen seçmenler, sandık kurulu önüne kurul başkanı tarafından sıra ile birer birer alınırlar. Gebeler, hastalar ve engelliler, bekletilmeden oylarını verirler. Yaşlıların da bekletilmeden oy kullanmalarına izin verilebilir (298/90).

Sandıkta görevlendirilen güvenlik görevlileri ve yaşlılar ile engellilere yardım edenlerin de öncelikle oy kullanmalarına izin verilebilir."Engellilerin oy kullanması"

MADDE 27- Görme engelliler, felçliler, elleri eksik olanlar veya bu gibi bedeni engelleri açıkça belli olanlar o seçim çevresi seçmeni olan ve o sırada sandık alanında bulunan akrabalarından birinin, akrabası yoksa diğer herhangi bir seçmenin yardımı ile oylarını kullanabilirler. Bir seçmen, birden fazla engelliye yardım edemez (298/93).

Sandığa giderken "örnek 138 nolu genelgenin 27' nci maddesi"ni aklınızdan hiç çıkarmayın ve arzu etmediğiniz bir durumla karşılaştığınız taktirde, hemen o maddeyi söyleyerek derhal sandık kuruluna itiraz edip, oyunuzu istemediğiniz bir başkasına kullandırılmasının hapis cezası ile cezalandırılan bir suç olduğunu hatırlatarak tutanağa bağlatın ve bir örneğini alarak İlçe Seçim Kurulu'na şikayet ediniz.

Oyunuzun kutsal olduğunu hatırınızdan çıkarmayınız ve istemediğiniz bir başka kimsenin oyunuzu kullanmasına sakın müsade etmeyiniz.
